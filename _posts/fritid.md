---
title: "Fritid"
excerpt: "Sideprosjekter når livet blir for mye"
date: "2003-02-23"
---

Det aller første jeg startet med fra ung alder, var piano. Mamma meldte meg på privattimer, og der spilte jeg en gang i uka frem til jeg endelig fikk plass på en kulturskole. Jeg trivdes såpass med det at jeg fortsatte på piano da jeg flyttet til Gjøvik fra Oslo. Jeg tror jeg har hatt totalt 4 forskjellige pianolærere, alle med ulik fokus og bakgrunn. Totalt har jeg spilt piano i 13 år, og jeg har planer om å kjøpe meg et piano i Bergen slik at jeg kan fortsette å spille. 

Etter et år med piano, startet jeg også på fiolin. Der spilte jeg også i orkester, og ble så og si "oppdratt" av fiolinlæreren min sammen med mine venner. Vi var en tett gjeng som møttes ukentlig og spilte sammen, og etter hver økt, spilte vi andre spill og lekte med hunden hans. Derfor ble fiolin litt kjedelig for meg da jeg flyttet, da samholdet i orkesteret ikke var det samme. Så jeg sluttet på fiolin, etter 10 år. Jeg merker at jeg savner det nå, så jeg har også tenkt å kjøpe fiolin og starte å lære meg det på egen hånd igjen, da jeg egentlig aldri følte jeg mestret det instrumentet. 
